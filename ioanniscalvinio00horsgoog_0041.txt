IOANNES GALVINUS‚ FIDELIBUS OHRIS'I'I MmISTRIS, QUI PER FRISIAM ORmNTALEM
PURAM EVANGELII DOCTRINAM ANNUNGIANT. ¹)

Quum huc modis omnibus eniti nos conveniat, ut inter nos reluceat illa quae tantopere a Paulo
commendatur fidei unitas, ad hunc certe finem potissimum solennis fidei professio, quae baptismo communi
annexa est, debebat referri. Proinde hic non perpetuum modo inter omnes consensum in pietatis doo-
trina constare , sed unam quoque ecclesiis omnibus esse catechismi formam optandum esset. Verum, quia
multas ob causas vix unquam id poterit obtineri, quin suam quaeque ecclesia propriam habeat , non est
vehementius pugnandum: modo tamen ea sit in docendi modo varietas, qua ad unum Christum diriga-
mur omnes, cuius veritate inter nos copulati sic in unum corpus coalescamus unumque spiritum, ut eo-
dem simul ore, quaecunque ad fidei summam spectant, praedicemus. Ad hunc scopum qui non intendunt
catechistae, praeterquam quod dissidii materiam in religione serendo capitaliter nocent ecclesiae, impiam
quoque baptismi profanationem inducunt. Quae enim amplius baptismi utilitas, nisi maneat hoc fundamentum,
ut consentiamus omnes in unam fidem? Quo diligentius cavere debent, qui catechismos edunt in pu-
blicum, ne quid temere proferendo non in praesens modo sed etiam ad posteros, tum gravem wpietati noxam,
tum exitiale ecclesiae vulnus infligant. Hoc ideo praefari volui, ut id me quoque , sicuti par erat, non
postremo loco spectasse, testatum esset lectoribus, ne [fol. 3] quid in isto meo catechismo traderem , nisi
receptae inter omnes pios doctrinae consentaneum. Atque id ipsum , quod profiteor , non vanum esse
comperient, qui candorem in legendo sanumque iudicium adhibuerint. Certe me consequutum esse con-
fido, ut labor meus bonis omnibus, si non satisfaciat, gratus tamen sit, ut qui utilis ab ipsis censeatur.
Quod autem latinum feci , in eo si forte quibusdam non probabitur meum consilium, eius tamen multae
rationes mihi constant, quas nunc referre omnes nihil attinet: eas 2) tantum eligam, quac ad vitandam re-
prehensionem sufficere videantur. Primum in hoc tam confuso dissipatoque christiani nominis statu, utile
esse iudico, exstare publica testimonia , quibus ecclesiae, quae longis alioqui locorum spatiis dissitas con-
sentientem habent in Christo doctrinan, se mutuo agnoscant. Praeterquam enim quod ad mutuam con·
firmationem non parum istud valet: quid magis expetendum, quam ut sibi ultro citroque gratulantes, piis
votis aliae alias Domino commendent ⁴? solebant olim in hunc finem episcopi, quum adhuc staret inter
omnes vigeretque fidei consensus, synodales epistolas trans mare mittere: quibus, tanquam tesseris, sacram
inter ecclesias communionem sancirent. Quanto nunc , in hac tam horrenda christiani orbis vastitate,
magis necesse est, paucas ecclesias, quae Deum rite invocant, et eas quidem dispersas, et undique cir-
cumseptas profanis Antichristi synagogis , hoc sanctae coniunctionis symbolum dare vicissim et accipere,
unde ad illum, quem dixi, complexum incitentur? Quod si hoc adeo est hodie necessarium, quid de
posteritate sentiemus? De qua ego sic sum anxius, ut tamen vix cogitare audeam. Nisi enim mirabi-
liter Deus e coelo succurrerit, videre mihi videor extremam barbariem impendere [fol. 4] orbi. Atque

-—-———-——-—-——-——-——— ’ἡκ-«-

1) Haec praefatio omittitur in edd. manualibus 1561 seqq. 2) eas, om. primus Gallasius 1552, postea Beza

157 6 seqq. 1*

