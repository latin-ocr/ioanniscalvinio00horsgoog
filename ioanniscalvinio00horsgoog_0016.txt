XII . TRAO‘PA'I‘US THEOLOGIOI MINORES.

huius unicum exemplar nobis ad tempus concessit Vir humanissimus A. Rattier, Delphinas, cui iam
ob aliud opusculum rarissimum, de quo supra diximus, grato animo obstricti sumus. Eo maioris mo-
menti nobis illa fuit, quod plurimas lectiones variantes prima dedit quas postea recentiores manuales ,
libelli servarunt.

Agmen nobis claudent editiones duae rarissimae Psalmorum gallicorum Clementis Maroti et
Theodori Bezae, Oatechismum ct Liturgiam simul complexae et ad nostram supellectilem pertinentes.
Alteram Genevae excudebat Franciscus Iaquy a. 1562 in forma octonaria maiori. Nomen urbis in titulo
tacetur3 additur -tamen nomen bibliopolae lugdunensis: Pour Antoine Vincent avec privilege du
Roy pour dix ans. Huius editionis possidemus aliud etiam exemplar cum Novo Testamento gallico
ciusdem anni et officinae ligatum, in cuius primario titulo nomen Genevae, non vero Vincentii apparet,
et hactenus quoque a praecedenti diversum quod etiam precationes domesticas exhibet et catechesin
illam, de qua supra verba fecimus, catechumenis destinatam· qui mensae dominicae prima vice accedunt,
et hanc quidem bis expressam, ex duplice recensione, longiore altera, quae ad calcem psalterii descripta

“ legitur, altera breviore ad calcem totius voluminis.

Anno sequenti, 1563, novam Psalterii editionem , iisdem additamentis auctam, eamque omnium
splendidissimam curavit vir celeberrimus Ioannes de Tournes, typographus lugdunensis, forma quater-
naria maiori excudendam.

In corpore 'l'ractatuum bezano gallice edito a. 1566. catechismus exhibetur pag. 200—2483 in
exemplari stocriano pag. 225 -277. ’

Haec sunt quae pro tempore de antiquioribus Oatechismi gallici editionibus ad nos pervenerunt.
Sufficient sane ad textum authenticum, apparatu suo critico illustratum, fideliter et secure constituen-
dum. Minime vero affirmare ausimus nullas alias olim exstitisse, vel etiam nunc e suis latebris elici
posse. Usus libelli fere quotidianus erat, ut et saepius excusum fuisse, et citius subinde inter puerorum
manus periisse facile suspiceris.

Transimus ad versionem latinam. Cuius praefationi supra iam memoratae Calvinus subscripsit
Genevae a. d. IV. Oalendas Decembris 1545. Iam quum editio quam nos antiquissimam habemus eodem
anno Argentorati e prelo Riheliano prodierit, facile aliquis coniecerit hanc ipsam principem fuisse, et
nos quidem nusquam aliam eiusdem anni exstare comperimus. Hac ipsa ratione usus est V. D. Barth.
Riederer , accuratissimus rerum illius saeculi indagator (N achr. 111. 4⁷9). Attamen est quod mireris,
Oalvinum, qui tunc temporis Genevae agebat, librum suum extero potius cuidam typographo tradidisse
quam in -sua urbe , ubi quotidie fere, ut ita dicamus, scriptis suis prelum exercebat , imprimendum cu-
rasse. Senebierius quidem in sua historia literaria et qui eum sequutus est P. Henry genevense exem-
plar a. 1545 editum commemorant: verum neuter tale vidisse videtur, quum quem afferunt titulum erro-
neum esse demonstrari possit. Is sic se habere dicitur (Henry ΠΙ. append. p. 191): Oatechismus
ecclesiae genevensis primo gallice scriptus 1536, deinde ab ipso autore eo qui nunc
exstat ordine et methodo editus latine, adiecta formula tum precum publicarum, tum
administrationis sacramentorum. Qui haec talia scripsit, non bibliographus ex praesente libro
sumpsit, sed historicus, rerum gestarum minus bene gnarus, ex suo ingenio concinnavit. Namque inter
Ostechismum latinum anni 1545 et gallicum anni 1536 medius intercessit gallicus secundus cuius hic
noster pura puta versio fuit. Adde quod tunc calvinum inter et Rihelium usque intercedebat negotio-
rum consuetudo, atque libellum latinum ministris germanicis destinatum, qui Genevensibus nullius usus
futurus erat, non imprudenter in ipsa Germania prodire voluisse autor videtur. Nos itaque illud Argen-

