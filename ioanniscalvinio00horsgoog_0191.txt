305

ipsam praeveniat voluntatem: quae si non esset,
non praepararetur voluntas a Domino. Item quum
alibi scripsisset, in potestate nostra esse , quid ve-
limus, retractat ctiam hoc modo: ¹) Sed hanc quo-
que ad bene vivendum desuper accipimus potesta-
tem, quum praeparatur a Domino voluntas. Qui-
bus funibus haec verba trahet Pighius, ut cum im-
pio suo commento cohaereant? Voluntati nihil
ablatum esse vult per originale peccatum, nisi [pag.
101] dominium in membra corporis: quod autem
ad malum quam ad bonum sit propensior, id so-
cordia et ignavia pravaque consuetudine evenire,
non quia resistendi facultatem non habeat. Augu-
stinus vero reclamat, malam esse voluntatem: ac
teneri sub malo captivam donec liberetur. Et ta-
men tam deploratae impudentiae est hic canis ‚ ut
Augustino ignominiam hanc inurere ausit, uasi
eum haberet suae impietatis patronum. Dein e in
cupiditatibus carnis vincendis, primas voluntati par-
tes concedit, quasi haec pugnam incipiat: deinde
gratiam Dei adiutricem, quasi in subsidium, illi ad-

iungit. Ubique autem reclamat Augustinus, nihil·

praeter malum concipere voluntatem, donec spiritu
praevenitur. Atque ita etiam in concilio Arausi-
cano decretum est: Si quis, ut a peccato purgemur,
voluntatem nostram Deum exspectare contendit,
non autem, ut pur ari velimus, per spiritus sancti
operationem in no is fieri confitetur , eum spiritui
sancto adversari. Quum tantum se ecclesiae de-
ferre fin t, quid nunc subterfugii inveniet, quum
ab orth oxa synodo hostis spiritus sancti pronun-
cietur? Deinde sic impediri voluntatem existimat
carnis repugnantia, ut superior tamen esse queat
in certamine, si vires suas experiretur: et quum
etiam illecebris carnis tenetur irretita tantum, ideo
requiri fingit auxilium gratiae ad eam in recupe-
rando suo iure adiuvandam, quia non facile alioqui
possit victoriam obtinere. De necessitate nulla
mentio. Quid autem de ea re censuerunt veteres :⁷
Exstat decretum Milevitanae synodi in haec verba,
quod in conciliis africanis repetitur: Quicunque
dixerit, ideo nobis dari iustificationis gratiam, ut
quod iubemur per liberum arbitrium, facilius possi-
mus per gratiam implere, tanquam sine gratia pos-
simus, etsi difficulter, anathema sit. Tametsi illa
verborum fulmina non iaculor, quibus in nos de-
saevit Pighius, spero tamen, ex hac oratione satis
fore perspicuum, quam hoc novum eius [pag. 102]
delirium ab Augustini sensu alienum sit ac remo-
tum: cuius nomine illud praetexere, mira confiden-
tia, audet.

Quantopere autem cum tota scriptura pugnet,
operae pretium ostendere foret, nisi libro quinto

 

1) Reti-act. 1. 1.
&alvini opera. Vol. VI.

DE LIBERO ARBI'I'RIO.

306
recurreret: ubi opportunior erit locus. Quam etiam
ob caum, quod de peccato originali nugatur, re·-
fellere in praesentia supersedeo , ne idem bis di-
cendum sit. Hoc vero tacere disputationis ordo
non patitur, quod nihil tam absurdum dicit, cui
approbando Augustini titulum non obtendat. Hoc
est, inquit, quod dicit libro tertio Hypognosticmv
Augustinus: perdidisse nos libertatem, non ad velle,
sed posse , aut⁴ perficere. Primum iam ostendi,
aliud toties docere Augustinum; deinde satis inter
eruditos convenit, non esse Augustini librum illum:
tertio perperam interpretatur Pighius quod allegat.
Dicit quidem scriptor ille, quicunque sit, amisso
possibilitatis bono , solum arbitrium ad velle nobis
relictum esse, idque vulneratum. Sed quo sensu,
non obscurum est: si quis coniungat, quae postea
sequuntur. Esse fatetur liberum arbitrium, habeus
quidem iudicium rationiS, non per quod sit ido-
neum, quae ad Deum pertinent, sine Deo aut in·
choare aut perficere, sed tantum in operibus vitae
praesentis. Quid est, obsecr0, incipere in libero ar-
bitrio , nisi primus voluntatis motus? Sicut per·-
agere, est firmum propositum cum efficaci conatu.
Sed forte nondum acquiescit Pighius. Faciam erg0,
ut prorsus obmutescere cogatur. Subiungit· ali-
quanto post: Quum de libero arbitrio agimus, non
de parte hominis agimus, sed de toto: quia quum
peccavit homo primus, non parte aliqua, sed totus,
qua conditus est natura , deliquit. Audis non par-
tem aliquam fuisse in homine vitiatam (sicut pro-
fana imaginatione philosophatur Pighius) sed totam
hominis naturam subiectam fuisse pravitati. Quid
postea? Vitiato igitur, inquit, libero arbitrie, to-
tus homo est vitiatus: quare absque adiutorio gra-
tiae Dei, quod, Deo placeat, [pag. 103] nec valet in·-
cipere, nec perficere sufficit. Ubi illa Pighii ima-
ginatio, corruptionem totam in corpore velut in
cloaca inclusam esse? Pergamus Praevenitur au-
tem medicina, ut sanetur in eo et reparetur vitiata,
atque praeparetur voluntas. Audis in ipsa volun-
tate residere vitium? audis nihil posse eam boni
concipere , donec sanata , reparata , ac etiam prae-
parata fuerit? ·De qua praeparatione sequitur: N on
ergo homo voluntate sua adhuc in vitio liberi ar-
bitrii claudicante praevenit Deum, ut cognoscat et
quaerat eam gratiam, tanquam pro meritis accep-
turus, sed praecedit, ut iam dixi, misericordia sua
Deus hominis, nondum so quaerentis, voluntatem:
ut eum faciat se scire et quaerere. Qui omnem
praeparationem homini tollit, quid aliud relin-
quit quam perversam voluntatem? Sed adhuc
clarius postea explicat: De non credente, inquit, ut

cognoscat et credat, in quo bona opera nulla sunt, ’

dictum est: N on volentis, neque currentis (Rom.

9, 16): quia in vanitate sensus, atque in tenebris

obscuratum habens intellectum liberi arbitrii , lu—
20

