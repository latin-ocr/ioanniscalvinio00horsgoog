377 , Α “ DE LIBERO ARBI'PRIO. 378

temperamentum , donec nobis probaverit , a promis-
sionibus remitti nos ad legem, ut ibi iustitiam re-
periamus, sicut lex ad promissiones nos manu ducit.
Quod convertimur ab iniquitate ad iustitiam, non ’ ex
naturae nostrae potentia, sed gratiae suae donc,
palam Deus testatur. Nunc illud convertat Pighius,
si potest, ac reci rocum faciat: non ex puro esse
gratiae dono, sedp naturae virtute. Imo quum de
nobis loquitur Dominus, ne guttam quidem bom no-
bis relinquit ; neque nos infirmitatis tantum dam-
nat, sed totam virtutis nostrae opinionem in nihi·
lum redigit. Desinat ergo Pighius, noxiam hanc
et venenatam suam mixturam nobis temperare ; quae
non alio spectat, nisi ut hominem in Dei societatem
erigendo ex altiore loco eum gravius praecipitet.
Quid enim sibi aliud volunt eius verba, nisi ut in
opere omnium excellentissime, hoc est, in animae
resurrectione, aequales habeat partes homo cum
Deo? Convertitur, [pag. 201] inquit, homo a Deo:
sed ipse nihilominus se convertit: crucifigit veterem
hominem, carnem suam mortificat , renovat se , et
induit novum hominem, utcunque a Deo simul re-
novetur. circumciditur a Deo, nihilo tamen minus
circumcidit se ipsum. Et quo fundamento hanc
aequalitatem fulcit? Quod sicut haec omnia se fac-
turum in homine promittit Deus, ita ab homine re-
quirit, ut faciat. At promissiones non modo quid
possit, sed quid faciat Deus, certo pronunciant ac
definiunt. Lex autem non ad testificandam homi-

· nis virtutem, sed ad infirmitatem potius arguendam

data est, ut praeceptis admonitus se nihil posse, in
Dei fortitudine, non sua recumbat.

Porro quod lapidei cordis appellatione ostendi
existimo, nihil unquam boni expressum iri a corde
nostro, m'si penitus aliud fiat, exclamat similis at-
· tonit0, se non capere qualia sint haec portenta. Ego
vero ‚ nisi scirem hominem rabie excaecatum nihil
cernere, ideoque arbores, pecora, terram, aerem ip-
sum , aut quidquid obvium fuerit, pro hoste temere
ferire, mirarer unde tantus illi stupor, ut tam pro-
digiosam facilis simplicisque sententiae interpreta—
tionem confingeret. Longam enim disputationem
orditur, ut cordis substantiam non tolli, sed quali-
tatem mutari ac vitium corrigi probet. Quod si
rationes non sufficiant, Ambrosii testimonio confir-
mat, non fieri novum figmentum , aut novam crea-
turam, sed vitium tantum auferri quod a natura
non erat. Quo praemio dignum esse ducas, qui tam
abstrusam quaestionem sic enucleavit? At e o
dico ‚ fieri novum cor: Ambrosius quidquam in su
stantia mutari negat. Quasi vero credibile sit, me
substantiam cordis lapideam imaginari in homine
nondum renato. Cor ex lapidoo quum dicit pro-
pheta carneum fieri, extra dubium est Pighio, de
qualitate id esse intelligendum. Quum dico mutari

[pag. 202] Ergo quum petit David (Psal. 51, 12),
cor mundum creari in se, et spiritum rectum inno·
vari in visceribus suis, quis horum verborum erit
sensus? Cor novum creari, an non valet quantum
aliud fieri? Ο ieiunum calumniatorem, qui tam le-
ves ac nihili ineptias ad maledicendum captat! Sed
ingeniosam muscipulam excogitat, quam effugere
me nullo modo posse sibi persuadet. Nam quum
me quoque teste, cor voluntatem significet, de actu
voluntatis accipi non potest quod dico. Siquidem
in vanum verba profunderem, si tantum mala de·
sideria oportere aboleri dicerem. Restat igitur, ut
de potentia illa, qua volumus, nolumus, odimus,
amamus, sentiam. Nuper de substantia sermonem
habebat, nunc transsilit ad potentiam. Quod si
rem unam se designare his duobus verbis causetur,
perperam ergo Ambrosium adducit qui sub figmenti
et creaturae verbis lus aliquid quam potentiam
comprehendebat. Se valeat illud: consequentiam
autem, qua me absque ullo effugio teneri iactat,
valere nego. An tam rudis adhuc est Pighius, ut
inter voluntatis substantiam, aut volendi facultatem,
et actus, vel effectus ipsos, nihil medium agnoscat?
Certe vehementer me decepit. Putabam enim, pri-
mis saltem dialecticae rudimentis instructum. Nunc
vide0, et bonarum artium, et communis sensus prorsus
expertem. Siquidem nemo tam est indoctu3, qui
non habitum medio loco constituat. Quorsum
enim istae loquendi formulae, vir boni aut mali
animi, uisi ad qualitatem indicandam? Neque vero
id tacueram. Nam quantum ad praesentem quae·
stionem , Bernardum sequutus tria consideranda ·
proposueram: velle per se, aut simpliciter ; deinde
male et bene velle. Primum illud est volendi fa-
cultas, aut, si ita placet, substantia. Bene et male
velle , sunt qualitates, vel habitus contrarii, qui in
potentiam ipsam cadunt. Actus praetermiseram,
quod nihil ad rem facerent. His tribus positis, vo-
luntatem docueram perpetuo insidere in natura,
[pag. 203] malitiam voluntatis esse ex naturae cor-
ruptione 3 spiritus autem, regeneratione malitiam
corrigi, et voluntatem eo modo ox mala fieri bonam.
Iactavit Pighius, si hunc nodum possem expedire,
quidvis se a me passurum. Quid si 'nunc spon-
sionem hanc reciperem? Sed ideo abstineo, quia
nodum me nullum solvisse fateor, quum nullus fo-
ret. Quis enim puer hic haesitaret? Imo quum
qualitatem saepius nominasset Pighius ac distinxis-
'set a substantia voluntatis, qui fit, ut quum ad di-
visionem hanc ventum est, membrum illud silentio
transmittat? An ergo compos mentis credendus
est, qui ubi totas fores mihi ad exitum aperuit, nul-
lum effugium patere existimat.

Ne longior sim , dico voluntatem, non natura,
hoc est, Dei creatione, sed naturae depravatione

aut fieri aliud, de substantia me loqui interpretatur. esse malam3 nec aliter habere posse donec spiritus

