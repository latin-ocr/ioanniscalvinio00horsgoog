381

Dei dono. Neque difficilis est de re ipsa responsio.
Quidquid nostrum est, pro eo accipio, quod est no-
bis proprium. Hoc porro esse definio, quod habe-
mus in nobis, a Dei creatione separatum. Est au-
tem vitiositas, quae non in aliqua nostri parte,
'sed in tota natura haeret. Eam enim totam in se
ipso primus hom'o perdidit, sicut et Augustinus
scribit ad Vitalem. ¹) Nunc qui inter primam na-
turae creationem et quae postea supervenit ex pec-
cato corruptionem distinguere poterit, ab omni dif-
ficultate non magno se negotio expediet.

Sed Pighius disputationem altam ingreditur:
qua me pressius teneri putat, quam ut possim un-
quam elabi. Nam per rationem et voluntatem,
quas in totum renovari oportere contende, necessa-
rio aut rationalis animae essentiam, aut certe ener-
gi'as et virtutes inde scaturientes intelligit. 2) His
autem esse mutuam inter se connexionem, ut se-
parari nihilo magis possint, quam ab igne vis calo-
rifica, aut illustratoris a sole. Fieri ergo non posse
concludit, ut nobis auferantur voluntas et ratio, nisi
auferatur et ipsa rationalis animae substantia, atque
in eins locum nova aliaque anima succedat. At
scire ex eo velim, annon illis animae potentiis qua-
litates accidere posse concedat Hoc enim concesso,
soluta sunt illa vincula, quibus me constringi glo-
riabatur. Quid respondeat, nihil moror. Dico sic-
ut res ipsa loquitur, ratiocinandi potentiam, qnae
in mente sedem habet, dico volendi facultatem, quae
in corde residet, vitiatas [pag. 207] esse corruptasque
peccato, Ista vitiositate, quae totam hominis ani·
mam in suis potentiis occupavit, fieri dico, ut nihil
cogitet, eligat, velit, conetur, faciat home, nisi ma-
lum. Atque hoc sensu dico et aboleri et renovari
oportere, quidquid ex nobis est.

Subiicio deinde, voluntatem suopte ingenio in
eum modum a Deo aversam, sola Dei virtute con-
verti , sic ut nullas in agendo partes habeat, nisi
quatenus a Domino praevenitur: atque ita quod ali-
cubi tradit 'Augustinus ‚ interpretor: 'non praeviam
esse, sed pedissequam in bono opere. Quibus ver-
bis nullum me in ea bonum motum agnoscere sig-
nificO, qui non ex spiritus renovatione fluat. In
primo membro non ferendam in Deum blasphemiam
contineri existimat Pi hius, quia subindicare velim,
necessario aversam a eo esse voluntatem, naturae
vitio. Sed quum satis ante demonstraverim, non esse
Deo imputandum, quod sibi mali homo sua culpa
contraxit, frustra in Dei contumeliam recidere cau·
satur, quod de cordis humani pravitate ubique, vel
me tacente, clamat veritas. Alterum tamen mem-
brum, ubi ullas ad conversionem esse voluntatis
partes nego, nisi quoad reformata fuerit, aerius

 

ἐξ &sagitavit Be‘za. Antea temtatur.- intelligi. ⁹

DE LIBERO ARBITRIO.

382

exagitandum sibi sumit. Nam si ad conversionem,
inquit, nihil potestatis reliquum nobis est, sed id
penes unum est Dei beneplacitum, ubi, quando, et
quomodo velit, quid ludit operam, imo quid ridicu-
lum se facit, toties, ut convertamur, a nobis flagi-
tando? Magnum vero et absurdum, si a paupere
debitore iustum alias ac legitimum nomen exigatur.
Quanquam alio etiam fine Dominum ad conver-
sionem hortari suos, superius dictum est. Requirit
enim ab illis, quod simul promittit se daturum. Ita
praecepto illos ad recipiendam promissionem prae-
parat. Sed cur nos frustra verbis invitat? Cur
non potius loquitur ipse secum, ιιι convertat, quos
conversos velit? At quum eadem verba, quae au-
ribus loquitur, simul digito suo, [pag. 208] hoc est,
per s iritum sanctum cordibus inscribat, ut ita spi·
ritua e sit ministerium hominis quo utitur, an nos-
trum est, illi legem dicere, ne sic faciat? At quid
de reprobis, quibus nihil exhibetur, praeter nudam
et mortuam literam? Respondeo: proprium quidem
doctrinae Dei esse, ut salutaris sit audientibus: ubi
autem officium hoc in fidelibus expleverit, adversus
rebelles et obstinatos paratam esse vindictam. At
Deum velle omnes converti existimat Pighius: ideo-
que pariter omnibus suum auxilium offerre: itaque
nostrae esse potestatis, velle aut nolle. Quod nisi
voluerimus prioreS, ipsum ad nos non converti. Hoc
enim clarissimis verbis exprimere prophetas ‚ quum
in Dei persona dicunt: Revertimini‚ et sanabo vos.
Item: Revertimini, et non avertam faciem meam
a vobis. Ego autem nihil in istis verbis contineri
animadverto, nisi quod Deus se illis, et peccata,
et poenas, quibus propter peccata plecterentur, re-
missurum pollicetur, si modo resipuerint. Iam quum
poenitentia sit spiritualis a morte resurrectiO, nego
eam magis in hominis esse potestate, quam fuerit
se creare: imo minus: quanto scilieet praestantius
est, iustum se facere, quam hominem. Gur ergo
de illa concionantur prophetae? Quia hic est rege-
nerationis orde, ut homines vera sui displicentia,
vero tum peccati odio, tum iustitiae desiderio amore·
que tacti, ad Dei misericordiam confugiant. Sed
cur Dominus ab illis flagitat, quod merum esse
spiritus sui opus ac donum novit? Quia utcunque
arcanum spiritus sui sancti opus sine ullo vel in-
strumento vel adminiculo peragere possit, externam
tamen praedicationem ordinavit, qua tanquam in-
strumento uteretur. Caeterum, ut efficax ac fructuo-
sum sit eiusmodi instrumentum, ea ipsa verba,
quae auribus er os hominis loquitur, digito suo
in corda inscufpit: ita ministerium reddit spirituale
et vivum, quod alias literale et mortuum foret. ’

[pag. 209] At ubique haec duo ante requirit a
nobis Dens, poenitentiam et humilitatem ,' quam se
nobis propitium fore promittat: sicut per Iesaiam
dicit: Ad quem respiciam, nisi ad humilem, et con-

